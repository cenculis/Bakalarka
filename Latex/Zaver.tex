\chapter{Záver}

 V rámci bakalárskej práce boli vytvorené 2 verzie AeroShieldu R2 \ref{PCBcka} a R3 \ref{tretia}, ako aj jeho spojovacie prvky a telo kyvadla \ref{telo}. Zároveň boli vytvorené a otestované 3 knižnice AeroShieldu a to pre API Arduino IDE \ref{ArduinoLib}, MATLAB \ref{matlabik} a Simulink \ref{SimulinkLib}. Na ukážku funkcií z knižníc boli vytvorené príklady v otvorenej slučke bez spätnej väzby \ref{bezspatnej}, ako aj príklady v uzatvorenej slučke so spätnou väzbou \ref{sospatnou}. Týmito príkladmi sme potvrdili funkčnosť AeroShieldu v API Arduino IDE, MATLAB a Simulink. AeroShield je teda použiteľný ako didaktická pomôcka a to aj napriek niektorým nedostatkom na softvérovom, ako aj hardvérovom rozhraní. 

Na AeroShielde je zaznamenávaný prúd, ktorý odoberá akčný člen sústavy. Toto meranie je pri malých zmenách prúdu pomerne nepresné a to z dôvodu ovládania motora PWM signálom. V budúcej verzii AeroShieldu môže byť použitý iný druh napájania motora, čo by malo za následok aj vylepšenie presnosti merania prúdu. Takto nameraný prúd by sa dal následne využívať na presnejšie riadenie výkonu motora, alebo na implementáciu PID regulácie na základe prúdu a nie uhlu kyvadla. Momentálne sa pracuje na vylepšení výstupu z merania prúdu pomocou metódy filtrácie (low pass filter).

Ďalším problémom pri PID regulácii AeroShieldu je jeho zložité a dlhotrvajúce nastavenie parametrov v API Arduino IDE a MATLABE. Problémom bolo taktiež pomalšie vzorkovanie v príklade \ref{matlabik}, ako aj nelineárne správanie sústavy.

Priame prepojenie motora so Shieldom taktiež spôsobuje isté nepríjemnosti. V prípade nechceného pretočenia ramena kyvadla sa napájacie káble zapletú na rameno a to spôsobí zamedzenie ďalšieho otáčania. Všetky didaktické príklady síce majú implementovanú softvérovú ochranu proti takémuto pretočeniu, avšak táto nie je 100\% účinná. 
Tento problém by vyriešila realizácia napájania pomocou konektora so zbernými krúžkami, avšak takýto konektor stojí v priemere 15\euro, a teda jeho aplikácia v nízko nákladovej učebnej pomôcke je otázna. Zároveň pomocou magnetu uloženého na konci kyvadla meriame jeho uhol. Použitý konektor by preto musel mať stredovú časť s možnosťou pripevnenia magnetu, alebo by sa uhol kyvadla musel merať iným spôsobom. 

Medzi vylepšenia nasledujúceho modelu AeroShieldu môžeme zaradiť úplnú zmenu podporného systému kyvadla. Uchytenie pomocou dvoch otočených \verb|V| konštrukcií prepojených priečkou by umožňovalo meranie natočenia na jednej strane priečky a druhou stranou by bolo realizované napájanie motora.   

Medzi dalšie vylepšenia pre budúcu prácu s AeroShieldom môžeme zaradiť reguláciu pomocou iného algoritmu ako bol PID. Medzi ne môžeme zaradiť modelové prediktívne riadenie (MPC), Lineárno-kvadratické riadenie (LQ), Lineárne riadenie s premenlivým parametrom (LPV), ,,fuzzy'' PID a mnoho ďalších. Pomocou týchto algoritmov by sme mohli dosiahnuť lepšie vlastnosti systému a tým pádom presnejšie riadenie. 

Všetky chyby a nedokonalosti dizajnu, ako aj neschopnosť dokonalého nastavenia uhlu kyvadla pri PID regulácii,
neznemožňujú kvalitnú výuku s použitím AeroShieldu. Jedná sa skôr o nápady a možnosti vylepšenia, ktoré môžu byť v budúcnosti na AeroShield implementované.